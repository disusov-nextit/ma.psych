---
title: Емпатия
description: Здрава и болна емпатия - здравата емпатия на естествения психотерапевт.
---

Какво е емпатия? Какво място заема тя в живота ни, в този на хората около нас и изобщо в обществото? Важна ли е и защо за качестеното общуване? Какви видове емпатия съществуват? Какво място заема в психотерапията? Какво означава здрава и какво болна емпатия? 

Думата емпатия произлиза от старогръцки и означава съчувствие. Емпати са хора, които могат да съпреживяват емоциите, чувствата и мислите на другите хора. Те умеят да „влязат“ в кожата на другия и да се настроят на неговата вълна. Емпатът лесно разбира, когато човекът срещу него демонстрира добро настроение и щастлив живот, а всъщност е дълбоко наранен и нещастен. Няма представа как, но той знае, че събеседникът му си е сложил маска. В началото на появата на това усещане, в емпата се появява колебание – кое да избере – преценката на ума и логиката, на която е разчитал години наред или на тази нелогична, но толкова категорична убеденост, която няма представа откъде се е появила. С течение на времето емпатът се научава да се доверява на вътрешния си глас, защото се убеждава, че той е безпогрешен. Емоционалната емпатия, например, се изживява като емоционална зараза. Всеки от нас може да я преживее, когато попадне в разразяващ се конфликт между няколко човека. Съвсем бързо доброто му настроение се изпарява и прихваща нервността на другите хора.  Това се случва с емпатите, когато застанат близо до друг човек. Емпатът напълно несъзнателно улавя емоциите му и ги съпреживява.

Съществуват различни начини за разглеждане на емпатията – афективна, когнитивна и състрадателна; здрава и болна.

При **афективната** емпатия се разглежда способността да се споделят емоциите на другите. Хората, които са достигнали високи нива в афективната емпатия, могат да показват силна висцерална реакция, когато гледат страшен филм, например. Те се чувстват уплашени или усещат силно болката на другите в себе си, когато ги виждат да се страхуват или да изпитват болка.

**Когнитивната** емпатия, от друга страна, е способността да се разбират емоциите и мислите на другите. Добър пример е психологът, който разбира емоциите на клиента по рационален начин, но не е задължително да ги споделя във висцерален смисъл.

**Състрадетелната** емпатия се отнася до способността да регулираш емоциите си, разбирайки и усещайки чувствата на другия, както и да предприемеш действия, за да помогнеш за разрешаването на проблема му. Например, хирурзите трябва да контролират емоциите си, когато оперират пациент.

За да бъде емпатията **здрава** e необходимо да се махне инстинктивната реакция и да се избегне контрастната емоция, а именно, ако някой е тъжен да не му казваме, че всичко ще се оправи, да се опита да се развесели и да бъде щастлив. Не се опитваме да решаваме ситуацията чрез мозъка, който заема противоположната емоция, просто защото хората по природа трудно емпатизираме с ниски емоции като ярост, срам, гняв, жертвеност. Най-вече, защото предпочитаме през по-голямата част от времето да сме на по-високите нива на емоционалната скала. Емпатията включва самосъзнание, както и разграничение между себе си и другия. В този смисъл тя е различна от мимикрията или имитацията. Много животни могат да показват признаци на мимикрия или емоционална зараза към друго животно с болка. Но без някакво ниво на самосъзнание и разграничение между себе си и другото, това не е емпатия в строг смисъл. Емпатията също се различава от симпатията, която да разберем и най-малкия детайл от проблема и накрая да дадем най-правилното решение. Здравата емпатия означава любов, но представена в нейната цялостност. От една страна майчината, която е ласкава, нежна и всеопрощаваща, а от друга – бащината, която понякога е строга и изискваща, но винаги справедлива. Любовта, обаче, трябва да започне първо от емпата – той да я развие и да обича на първо място себе си, да има у себе си доза здравословен егоизъм. Да дава любов първо на себе си и после на другите, защото ако той самия не оцени стойността си и смисъла да се чувства добре и цялостен, никой друг няма да го направи вместо него. Здравата емпатия е способността да разбереш другия, да го усетиш, да влезеш в него, да изпитваш безусловна любов към него, но да не пренасяш неговите тревоги върху себе си, а да ги трансформираш, защото е възможно да станеш „емоционална гъба“, която абсорбира негативните емоции на хората.

Ако емпатията се появи преди човекът да достигне до високи нива на осъзнаване, тези преживявания го натоварват и изтощават. Тогава той се „люшка“ непрестанно с емоциите на всеки човек, до когото попадне и настроението му се подчинява на витаещите около него емоции, което може да се нарече **болна емпатия**, заради негативните последици, които носи със себе си. Възможно е да се развие склонност за пренепрегване на себе си заради други хора. Друга страна на болната емпатия е психопатията – тя се активира от добрите когнитивни емпатични способности – психопатът трябва да разбере какво чувства неговата жертва, когато я измъчва. Това, което обикновено липсва е съчувствие. Психопатите знаят, че другият страда, но просто не се интересуват. Съществуват изследвания, които показват, че хората с психопатични черти често са много добри в регулирането на емоциите си. Интересното е, че хората с по-високи психопатични черти обикновено показват по-утилитарен отговор в морални дилеми като проблема с тролея. В този мисловен експеримент хората трябва да решат дали да изтласкат човек пред тролей, за да го спрат да убие други петима. Психопатът по-често избира да избута човека. Това следва утилитарната философия, според която спасяването на живота на петима души чрез убийството на един човек е нещо добро. Така че може да се твърди, че тези с психопатични тенденции са по-морални от нормалните хора - които вероятно няма да изтласкат човека от моста - тъй като те са по-малко повлияни от емоциите, когато вземат морални решения.

Нездравата емпатия може също да потисне социалните действия или дори да доведе до аморално поведение. Например, някой, който вижда автомобилна катастрофа и е обзет от емоции, защото е станал свидетел как жертвата изпитва силна болка, може да има по-малка вероятност да помогне на този човек.

По същия начин силните съпричастни чувства към членовете на нашето семейство или собствената ни социална или расова група могат да доведат до омраза или агресия към тези, които възприемаме като заплаха. Например, майка или баща, които защитават бебето си, или националисти, които защитават страната си. Хората, които умеят да четат емоциите на другите, като манипулатори, врачки или екстрасенси, също могат да използват своите отлични емаптични умения в своя полза, като заблуждават другите.

### Какво е мястото на емпатията в практиката на един естествен психотерапевт?

Емпатията - това е безусловната и истинска любов. Любов, която да дадеш на другия, да се свържеш с душата му. Да му покажеш, че си там, че те има. Да го разбереш и да го усетиш, да вибрирате с една честота, така че заедно да преминете през пътя на осъзнаването и трансформацията към един автентичен Аз – не добър на всяка цена, не лош, а цялостен и завършен. Да си емпатичен, не означава да се съгласиш, нито пък да критикуваш. Означава да разбереш другия, да стъпиш в обувките му, за да научиш през какво преминава.

За да бъде успешен естествения психотерапевт, той трябва да възпита у себе си смирение. Да знае, че е един малък човек, че е само частица от вселената. Не трябва да се поддава на гласовете на егото, да се възгордява и да смята, че стои над другите. Несъмнено е, че са необходими множество обучения – започвайки от университет и преминавайки през хиляди часове на личностен опит и себепознание, школи, конференции, обучения... Но без емпатия и чиста, искрена любов нещата не биха се получили в пълния си потенциал. Да погледнеш сърцато човека срещу теб, независимо дали е твой клиент или просто непознат, да имаш очи за истинските неща, който осмислят живота ни – прегръдка, топлота, взаймност – това е в сърцето на естествената психотерапия.

Призвание е да бъдеш естествен психотерапевт. Да помагаш на хората не за  пари или слава, а за да дадеш кураж и подкрепа, да видиш усмивката на човека срещу теб или да поплачеш заедно с него. Да видиш душата му, да разгърнеш и своята... И така двете души да станат едно цяло  и да вървят заедно по пътя на най-голямата школа в битието ни – живот.

> Да си в състояние на емпатия означава да възприемаш вътрешния свят на другия точно със запазване на емоционалните и смисловите отенъци. Като че ли ставаш този друг, но без да губиш усещането “като че ли”. Усещаш радостта или болката на другия, така както той ги усеща... <footer>Карл Роджърс</footer>

Емпатията е важна, защото ни помага да разберем как се чувстват другите, за да можем да реагираме адекватно на ситуацията. Проявявайки повече емпатичност и разбиране в света, можем да създадем повече хармония от всякога.